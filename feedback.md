# Grįžtamasis ryšys (feedback)

Grįžtamasis ryšys apie kursą buvo renkamas trimis srautais:

-   Gyvos pastabos paskaitų metu.
-   Grįžtamojo ryšio anoniminė [forma](https://docs.google.com/forms/d/1sSG0Y5Xf6vzCXTrED-8CMuIPXzioAkjGjrwubIVAID8) prieinama viso kurso metu.
-   Retrospektyvos [lenta](https://easyretro.io/publicboard/35t30tFt61cLcTqhaxaVlpW3Dbs1/ad901efd-504a-446d-aef4-c7f841a25c65) paskutinės paskaitos metu.

## Gyvos pastabos paskaitų metu

Gyvų paskaitų metu buvo išsakyti tokie siūlymai / pastabos:

-   Pateikti nuorodas į paskaitos turinį atitinkančius šaltinius papildomam kartojimui / asmeniniam gilinimuisi į temą.
-   Dalį penktadienio paskaitos skirti su paskaitomis tiesiogiai nesusijusioms temoms apie darbines praktikas IT srityje.
-   Paruošti didesnės apimties užduotį, prie kurios kaip projekto galima būtų dirbti viso kurso metu.
-   Paruošti daugiau smulkių užduočių, kurios galėtų eiti iškart po pavyzdžio demonstravimo, paruošti didesnės apimties užduočių savaitei, kurios apjungų kelias temas.

**Įvesti pakeitimai:**

-   Nuorodos į paskaitos temą atitinkančius šaltinius pateiktos šioje GitHub repozitorijoje - README.md faile, kiekvienai savaitės dienai.
-   Keletą penktadienių buvo aptartos šios netiesiogiai su kursu susijusios temos:
    -   Bendras 7 mėn. mokymo planas bei struktūra.
    -   Web development darbo sričių aptarimas.
    -   LinkedIn socialinis tinkas, kaip išnaudoti LinkedIn darbo rinkoje.
    -   Kaip įgyti darbdavio pasitikėjimą?
    -   Kur talpinti savo kodo pavyzdžius?
    -   Asmeninis puslapis / portfolio.
    -   Kaip sužinoti naujienas (apie technologijas / IT stritį)?
-   Kaip didesnės apimties projektas pasiūlyta "Amazon redesign" užduotis. Tikslas suprogramuoti dizaino dizaino nuotraukose pateiktą turinį naudojant HTML ir CSS - <https://www.behance.net/gallery/62431121/Amazon-Redesign-concept>.

**Erdvė tobulėjimui:**

-   Daugiau smulkių užduočių bei savaitinės užduotys.

## Grįžtamojo ryšio anoniminė forma

Formai pateikti šie atsakymai (kalba neredaguota):

```txt
Deividas yra kantriausias dėstytojas matytas mano gyvenime. Jokios arogancijos, visus išklauso, įsiklauso į pageidavimus ir pritaiko savo dėstymą.
Viskas puikiai ir įdomiai. Taip ir toliau! Deividas FTW!
```

```txt
suprantu, kad vieni zmones dirba bei mokosi greiciau nei kiti bet kaip pastebiu tendencija (ypac siandienos pamokoje kai tas pats klausimas buvo uzduotas gal 3-4 kartus tik kitaip perfrazuotas ir taip sugaista begales laiko) kai vienas zmogus su savo klausimais stabdo pamokos eiga kitiems 18 mokiniu manau yra nesazininga greiciau besimokanciu atzvilgiu. Jus viska ikeliate i github ir duodate pavyzdzius su linkais i kitus saltinius su paaiskinimais. mano siulymas butu uzdavineti klausimus per tam skirta laika, kad viskas butu sklandu ir suplanuota. kaip pvz jus mokote tam tikra tema tarkim 1h, ir tada kai sprendziam kokia nors uzduoti per jums laisva laika galima butu klaust klausimu is to ka praejome ir ko nesuprantame. klausimus manau sugebetu uzsirasyt zmones i koki tekstini dokumenta ir paklausti per tam skirta laika. mano manymu pamoku laiko planavimas irgi yra labai svarbus aspektas ypac mokant nuotoliniu budu ir dar kai pamokos yra irasinejamos bei zmones gali laisvai dar karta visko isklausyti savo laiku netrukdant kitiems mokiniams. pradines bei gimnazines mokyklos su sia problema taip pat susiduria ir vienas is budu ja isspresti yra padaryti silpnuju ir stipriuju grupes, palengvintos programos ir pns. o siaip mokote tikrai gerai ir informatyviai, rekomenduociau jus bet kam kitam norinciam ismokt visko ka iki siol praejome. :)
```

```txt
Paskaitos puikios, dėstytojas puikus, įdomu ir smagu klausyti, turinys pateikiamas aiškiai, išsamiai. Kantrybės ir ištvermės!
```

```txt
Tam, kad geriau kiti įsisavintų, kai kažkam kyla problemos leisti kitiems studentams pamėginti pateikti sprendimą, jeigu jie tiki, kad žino. Galėtumėte tiesiog paklausti "gal kas nors matote klaidą?" jeigu neturi niekas atsakymų, tokiu atveju Jūs pateiktumėte atsakymą.
```

**Įvesti pakeitimai:**

-   Su konkrečios dienos tema nesusiję klausimai koncentruojami į klausimams skirtą laiką prieš pradedant dienos turinį.
-   Prieš atsakant į iškilusį klausimą suteiktas laiko tarpelis į šį klausimą atsakyti kitiems studentams, kurie galimai susiformavo geresnį suvokimą tam tikra tema.

**Neįvesti pakeitimai:**

-   Jeigu tas pats klausimas (nepiktybiškai!) užduodamas kelis kartus, į jį bandoma atsakyti vis kitu kampu, kad pateiktas atsakymas išspręstų neaiškumą.
-   Kadangi kursas taikytas į persiorientuojančius iš kitų sričių žmones, kurie neturi patirties IT srityje, nebuvo taikomas diferencijavimas tarp "greičiau" ir "lėčiau" besimokančiųjų, su prielaida, kad studentai nebus susipažinę su pateikiamu turiniu.

**Erdvė tobulėjimui:**

-   Sklandesnis paskaitos laiko valdymas. Laiko klausimams ir netiesiogiai susijusių temų ribojimas, alternatyvių priemonių atsakyti į nesusijusius klausimus pateikimas (Teams privati žinutė, klausimų pateikimas į Teams kanalą).

## Retrospektyvos lenta paskutinės paskaitos metu

Retrospektyvos lenta buvo suskirstyta į tris sekcijas

-   `Went well` - kas patiko / buvo gerai kurso metu;
-   `To Improve` - ką galima būtų tobulinti;
-   `Actions items` - ką galima būtų padaryti dėl tobulintinų sričių pagerinimo.

### Pateikti atsiliepimai

Kalba neredaguota.

**Went well**

```txt
Visos užduotys
```

```txt
Labai smagu, kad ir besikartojantys ar paprasti klausimai buvo atsakyti išsamiai ir su kantrybe :)
```

```txt
Labai geras tempas- geriau mažiau, bet išsamiau, negu daugiau nei lieka daug neaiškumų.
```

```txt
Labai aiškus dėstymas.
Realūs pavyzdžiai, ne tik sausa teorija.
Užduotys, kurios apimdavo kelių dėstomų paskaitų medžiagą.
Problemų ir neaiškumų sprendimas gyvai.
Dieviška kantrybė😊
```

```txt
Man patiko paskaitos struktura - pradzioje perziurima praejusios paskaitos tema - primenama ir isitvirtinama medziaga. Ir paklausiama kaip sekasi, ar yra klausimu.
```

```txt
Ispudi gera paliko Bentlio redizaino atlikimas gyvai - matyti, kaip praktiskai dirba programuotojas - aciu :)
Tikiuosi tokiu ir ateity matyti is destytoju.
aciu uz tai :)
```

```txt
Flex Frogs ir Grid Carrots labai galingas reikalas :)
```

```txt
Aš manau priešingai, kad ilgesnės praėjusios paskaitos apžvalgos buvo vienas iš geriausių dėstymo metodų. taip buvo galima išsiaiškinti klausimus kurių atsiranda "suvirškinus" visą praėjusią paskatą.
```

**To Improve**

```txt
Galėtų trumpesnės būti praėjusios paskaitos apžvalgos.
```

```txt
Labiau suvaldyti auditorijos offtopikus, kurie suryja daugybę laiko.
```

```txt
Norėtųsi, gal daugiau užduočių trumpų. Kartu einanti teorija-vizualinis pavyzdys- praktinė užduotis efektyviausias mokymasis kai eina viskas kartu.
```

```txt
truko mazu uzduociu, kad uztvirtinti.
```

**Actions items**

```txt
Dėl balso savybių galima pradėti įgarsinti filmus :)
```

```txt
Atskirai sudėti lengvai prieinamus linkus, kuriuose būtų galima pasigilinti į tam tikrus topikus.
```

```txt
Suspėti daugiau paliesti Javascript.
```

### Galimos korekcijos

-   Geresnis laiko valdymas. Galimas sprendimas - kaupti su paskaitos tema tiesiogiai nesusijusius klausimus, kurie reikalauja platesnio paaiškinimo ir skirti jiems atskirą paskaitą / atsakyti raštu, pateikti nuorodas į šaltinius kitais komunikacijos kanalais (GitHub, Teams). Jeigu tokie klausimai kartotųsi tarp skirtingų grupių, galima siūlyti įtraukti juos į programą.
-   Nesusijusių temų (offtopic'ų) pageidavimų dėžutė.
-   Koncentruoti praėjusios paskaitos apžvalgas į trumpesnį laiko vienetą ir esminius aspektus.
-   Daugiau smulkesnių praktinių užduočių. Kadangi paskaitos laikas ribotas ir ne visoms užduotims įgyvendinti galima skirti laiko paskaitos metu, sukurti smulkių 0.5h - 1h paskaitų namų darbų rinkinius.
-   Smulkinti ir apjungti tam tikras HTML temas, o jų sąskaita daugiau laiko skirti JavaScript.
-   Repositorijos README failą skaidyti į smulkesnes dalis, kiekvienai dienai skiriant atskirą README failą. Tai leistų pagerinti skaitomumą. Vis dėlto palikti atskirą failą su visų dienų turiniu vienoje vietoje, kuriame galima būtų peržvelgti visą turinį bendrai ir ieškoti informacijos viso kurso diapazone.
